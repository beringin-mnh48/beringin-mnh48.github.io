---
title: Papan Kekunci Biasa
description: Maklumat penulisan Beringin menggunakan papan kekunci biasa
lang: ms
---

[← Kembali ke halaman Papan Kekunci](keyboard.html)
{: .back}

Terdapat dua cara utama untuk menulis Beringin, satunya menggunakan papan kekunci biasa manakala yang lainnya menggunakan [papan kekunci istimewa](special-keyboard.html). Halaman ini menunjukkan cara untuk menulis tulisan Beringin menggunakan papan kekunci biasa yang selalunya anda gunakan untuk menulis bahasa Inggeris dan bahasa-bahasa lain bertulisan Rumi.


## Isi Kandungan

- [Pengenalan](#pengenalan)
- [Huruf Kecil Rumi](#huruf-kecil-rumi)
- [Huruf Besar Rumi](#huruf-besar-rumi)
  - [Rangkum Huruf Tambahan](#rangkum-huruf-tambahan)
  - [Rangkum Huruf Imbuhan](#rangkum-huruf-imbuhan)
  - [Rangkum Huruf Bukan Ibunda](#rangkum-huruf-bukan-ibunda)
- [Tanda Baca](#tanda-baca)
  - [Rangkum Tanda Baca Berkaitan](#rangkum-tanda-baca-berkaitan)
  - [Rangkum Tanda Baca Tidak Berkaitan](#rangkum-tanda-baca-tidak-berkaitan)
  - [Rangkum Huruf Bukan Ibunda Tambahan](#rangkum-huruf-bukan-ibunda-tambahan)
- [Nombor](#nombor)


## Pengenalan

Anda boleh menulis tulisan Beringin dengan menggunakan papan kekunci Rumi yang biasa. Ini dilakukan dengan mengaitkan huruf Rumi tertentu kepada huruf Beringin tertentu berdasarkan [jadual di sini](latin-table) dan dengan menggunakan fon yang ditetapkan yang boleh didapati di [sini](../mnh48-beringin/en) yang akan memaparkan huruf Beringin menggantikan huruf Rumi.

Kelebihan:
- Senang untuk digunakan
- Tidak perlu menghafal perkaitan huruf dengan banyak

Kekurangan:
- Perlu mencampuradukkan fon yang berlainan sekiranya anda ingin paparkan kedua-dua tulisan Beringin dan Rumi dalam ayat yang sama, dan ini menjadi masalah untuk sesetengah perisian di mana hanya satu fon boleh digunakan pada keseluruhan tika

Dalam kesemua perkataan contoh di bawah, ianya dipaparkan secara melintang supaya ia tidak mengganggu aliran ayat bahasa Melayu Rumi. Beringin sebenarnya ditulis secara menegak dari atas ke bawah, kanan ke kiri.


### Huruf Kecil Rumi

Huruf kecil dalam tulisan Rumi akan sentiasa dikaitkan dengan huruf Beringin asas yang mempunyai bacaan yang sama. Menaip huruf kecil Rumi `m` akan memaparkan huruf Beringin EHM (<span class="brgn">m</span>) yang mempunyai bunyi yang sama seperti huruf Rumi M dalam bahasa Melayu dan bahasa Indonesia (AFA: /m/). Menaip `j` berikan anda JEH (<span class="brgn">j</span>) dengan bunyi J (AFA: /dʒ/), menaip `z` berikan anda ZEHT (<span class="brgn">z</span>) dengan bunyi Z (AFA: /z/), dll.

Contoh:
1. Huruf kecil Rumi `merah`:
  - hasilnya: <span class="brgnwordlist">merah</span> (huruf EHM, vokal EH, huruf EHR, vokal A, huruf ESH)
  - ejaan Rumi: merah
2. Huruf kecil Rumi `pagi`:
  - hasilnya: <span class="brgnwordlist">pagi</span> (huruf PEH, vokal A, huruf GEH, vokal I)
  - ejaan Rumi: pagi


### Huruf Besar Rumi

Huruf Rumi besar pula mempunyai kegunaan istimewa seperti yang ditetapkan dalam jadual yang [dipautkan tadi](latin-table.html). Ianya untuk merangkum huruf-huruf Beringin tambahan yang tidak boleh dikaitkan ke huruf sedia ada dalam papan kekunci utama QWERTY dan/atau AZERTY, dan untuk merangkum kegunaan imbuhan, dan huruf bukan ibunda yang jarang digunakan oleh pengguna tulisan Beringin secara keseluruhannya.


#### Rangkum Huruf Tambahan

Terdapat huruf Beringin ibunda yang tidak mampu dikaitkan kepada huruf Rumi biasa dan dengan itu dikaitkan kepada huruf besar Rumi. Menaip huruf besar Rumi `E` akan memaparkan huruf vokal Beringin E (<span class="brgn">E</span>) yang mempunyai bunyi "er" (AFA: /ə/). Menaip `G` berikan anda ENG (<span class="brgn">G</span>) dengan bunyi NG (AFA: /ŋ/), menaip `Y` berikan anda NYE (<span class="brgn">Y</span>) dengan bunyi NY (AFA: /ɲ/), dll.

Contoh:
1. Huruf Rumi `teGok` di mana `G` dikaitkan kepada huruf tambahan:
  - hasilnya: <span class="brgnwordlist">teGok</span> (huruf TEH, vokal EH, huruf ENG, vokal O, huruf KA)
  - ejaan Rumi: tengok
2. Huruf Rumi `pErgi` di mana `E` dikaitkan kepada huruf tambahan:
  - hasilnya: <span class="brgnwordlist">pErgi</span> (huruf PEH, vokal E, huruf EHR, huruf GEH, vokal I)
  - ejaan Rumi: pergi


#### Rangkum Huruf Imbuhan

Terdapat huruf sendiri dalam tulisan Beringin yang digunakan untuk menanda imbuhan yang sangat banyak digunakan dalam bahasa Melayu dan Indonesia. Menaip huruf besar Rumi `M` akan memaparkan huruf imbuhan MEN (<span class="brgn">M</span>) yang digunakan untuk imbuhan awalan ME-, MEM-, MEN-, MENG-, MENY-; sebahagian daripada imbuhan awalan MEMPER-; pembuka imbuhan apitan ME-...-KAN, ME-...-I, MEM-...-KAN, MEM-...-I, MEN-...-KAN, MEN-...-I, MENG-...-KAN, MENG-...-I, MENY-...-KAN, MENY-...-I; dan sebahagian daripada pembuka imbuhan apitan MEMPER-...-KAN, MEMPER-...-I. Menaip `R` berikan anda imbuhan PER (<span class="brgn">R</span>), menaip `N` berikan anda imbuhan KAN (<span class="brgn">N</span>), dll.

Contoh:
1. Huruf Rumi `MRjuaGN` di mana `M`, `R`, dan `N` dikaitkan kepada imbuhan:
  - hasilnya: <span class="brgnwordlist">MRjuaGN</span> (imbuhan MEN, imbuhan PER, huruf JEH, vokal U, vokal A, huruf ENG, imbuhan KAN)
  - ejaan Rumi: memperjuangkan
2. Huruf Rumi `DRtaGguGjawabNY` di mana `D`, `R`, `N` dan `Y` dikaitkan kepada imbuhan:
  - hasilnya: <span class="brgnwordlist">DRtaGguGjawabNY</span> (imbuhan DI, imbuhan PER, huruf TEH, vokal A, huruf ENG, huruf JEH, vokal A, huruf WEH, vokal A, huruf BEH, imbuhan KAN, imbuhan NYA)
  - ejaan Rumi: dipertanggungjawabkannya


#### Rangkum Huruf Bukan Ibunda

Terdapat beberapa huruf Beringin bukan ibunda yang asalnya bukan sebahagian daripada tulisan Beringin, selalunya digunakan untuk merangkum bunyi tambahan dan/atau perkataan pinjaman dalam bahasa Melayu dan bahasa Indonesia. Menaip huruf besar Rumi `I` akan memaparkan huruf Beringin SYA (<span class="brgn">I</span>) dengan bunyi SH (AFA: /ʃ/). Menaip `O` berikan anda KHA (<span class="brgn">O</span>) dengan bunyi KH (AFA: /x/), menaip `W` berikan anda SWA (<span class="brgn">W</span>) dengan bunyi SW (AFA: /sʷ/), dll.

Contoh:
1. Huruf Rumi `OuIuk` di mana `O` dan `I` dikaitkan kepada huruf bukan-ibunda:
  - hasilnya: <span class="brgnwordlist">OuIuk</span> (huruf KHA, vokal U, huruf SYA, vokal U, huruf KA)
  - ejaan Rumi: khusyuk
2. Huruf Rumi `Wafoto` di mana `W` dikaitkan kepada huruf tambahan:
  - hasilnya: <span class="brgnwordlist">Wafoto</span> (huruf SWA, vokal A, huruf EHF, vokal O, huruf TEH, vokal O)
  - ejaan Rumi: swafoto


### Tanda Baca

Tanda baca di papan kekunci Rumi mempunyai tiga fungsi dalam paparan huruf Beringin. Sesetengah tanda baca yang ada di papan kekunci Rumi dikaitkan dengan tanda baca yang sama dalam tulisan Beringin, ada yang lain pula dikaitkan dengan tanda baca yang berlainan dalam tulisan Beringin, dan selebihnya dikaitkan dengan huruf tambahan yang tidak dapat dikaitkan dengan huruf besar Rumi seperti yang ditetapkan dalam jadual yang [dipautkan tadi](latin-table.html).


#### Rangkum Tanda Baca Berkaitan

Terdapat tanda baca Beringin yang fungsinya sama dengan tanda baca yang ada dalam papan kekunci Rumi, oleh itu tanda baca ini dikaitkan secara langsung. Menaip tanda `.` akan paparkan tanda noktah Beringin (<span class="brgn">.</span>). Menaip `?` berikan anda tanda soal (<span class="brgn">?</span>), menaip `-` berikan anda tanda sempang (<span class="brgn">-</span>).


#### Rangkum Tanda Baca Tidak Berkaitan

Terdapat juga tanda baca Beringin yang tidak dapat disamakan secara langsung dengan mana-mana tanda baca Rumi pada papan kekunci, oleh itu ia tidak dapat dikaitkan dengan tanda Rumi yang berkaitan lalu dikaitkan dengan tanda baca yang lain. Menaip tanda `<` akan paparkan tanda pembuka petikan berganda Beringin (<span class="brgn">&lt;</span>). Menaip `]` berikan tanda penutup petikan tunggal (<span class="brgn">\]</span>), menaip `"` berikan tanda penggandaan perkataan (<span class="brgn">\"</span>).


#### Rangkum Huruf Bukan Ibunda Tambahan

Terdapat huruf Beringin bukan ibunda tambahan yang tidak dapat dikaitkan kepada huruf besar Rumi kerana kesemuanya telah dikaitkan kepada huruf lain, oleh itu ianya dikaitkan dengan beberapa kawasan kosong yang tidak digunakan dalam slot tanda baca seperti yang ditetapkan dalam jadual yang [dipautkan tadi](latin-table.html). Menaip tanda `\` akan paparkan huruf Beringin TRA (<span class="brgn">\\</span>) dengan bunyi TR (AFA: /tɹ̝̊/). Menaip `{` berikan TSA (<span class="brgn">{</span>) dengan bunyi TS (AFA: /t͡s/), menaip `'` berikan AK (<span class="brgn">\'</span>) berbunyi hentian glotis (AFA: /ʔ/), dll.


### Nombor

Semua nombor di papan kekunci Rumi dikaitkan dengan nombor yang sama dalam tulisan Beringin. Menaip nombor `4` akan paparkan nombor empat Beringin (<span class="brgn">4</span>). Menaip `6` berikan anda enam (<span class="brgn">6</span>), menaip `9` berikan anda sembilan (<span class="brgn">9</span>), etc.
