---
title: Papan Kekunci Beringin
description: Maklumat penulisan tulisan Beringin
lang: en
---


# Papan Kekunci Beringin

Ada dua cara utama untuk menulis tulisan Beringin, satunya menggunakan papan kekunci biasa dan yang lainnya menggunakan papan kekunci istimewa. Halaman ini menunjukkan perbezaan di antara kedua-duanya dan yang mana patut digunakan.


## Isi Kandungan

- [Papan Kekunci Biasa](#papan-kekunci-biasa)
- [Papan Kekunci Istimewa](#papan-kekunci-istimewa)
- [Cadangan Penggunaan](#cadangan-penggunaan)


## Papan Kekunci Biasa

Anda boleh menulis tulisan Beringin dengan menggunakan papan kekunci Rumi yang biasa. Ini dilakukan dengan mengaitkan huruf Rumi tertentu kepada huruf Beringin tertentu berdasarkan [jadual di sini](latin-table) dan dengan menggunakan fon yang ditetapkan yang boleh didapati di [sini](../mnh48-beringin/en) yang akan memaparkan huruf Beringin menggantikan huruf Rumi.

Kelebihan:
- Senang untuk digunakan
- Tidak perlu menghafal perkaitan huruf dengan banyak

Kekurangan:
- Perlu mencampuradukkan fon yang berlainan sekiranya anda ingin paparkan kedua-dua tulisan Beringin dan Rumi dalam ayat yang sama, dan ini menjadi masalah untuk sesetengah perisian di mana hanya satu fon boleh digunakan pada keseluruhan tika

Anda boleh lihat [jadual ini](latin-table.html) untuk kesemua kekunci yang ditetapkan untuk setiap huruf Beringin, atau anda boleh baca [halaman ini](normal-keyboard.html) dahulu untuk melihat pelbagai perkaitan yang dilakukan untuk huruf-huruf tersebut.


## Papan Kekunci Istimewa

Anda boleh menulis tulisan Beringin dengan menggunakan papan kekunci istimewa yang mencapai Kawasan Kegunaan Peribadi Unicode atau Unicode Private Use Area (PUA). Ini dilakukan dengan mengkaitkan sesetengah kod titik dalam PUA kepada huruf Beringin yang tertentu seperti yang ditetapkan di [jadual ini](unicode-table.html) dan menggunakan fon yang ditentukan yang boleh didapati di [sini](../mnh48-beringin/ms) yang akan memaparkan huruf-huruf Beringin secara sendirinya berlainan daripada huruf Rumi.

Kelebihan:
- Tidak perlu mencampurkan fon jika ingin paparkan tulisan Beringin dan Rumi dalam ayat yang sama, ini membantu dalam sesetengah perisian di mana hanya satu fon boleh digunakan pada keseluruhan tika kerana kebanyakan sistem pengoperasian akan paparkan huruf Rumi daripada fon lain sekiranya fon Beringin digunakan

Kekurangan:
- Fon mesti dipasang

Anda boleh lihat [halaman ini](special-keyboard.html) untuk maklumat lanjut mengenai perisian papan kekunci apa yang ada untuk menulis Beringin dan cara untuk menaip huruf menggunakan papan kekunci tersebut.


## Cadangan Penggunaan

Buat masa ini, gunakan kaedah papan kekunci biasa melainkan anda menggunakan perisian yang akan memerlukan anda untuk menggunakan kaedah papan kekunci istimewa.

Pertanyaan telah dihantar kepada [Kreative Korporation](https://www.kreativekorp.com) yang menyenggara senarai Daftar Unicode Tulisan Rekaan Dalam Pembangunan atau [Under-ConScript Unicode Registry](https://www.kreativekorp.com/ucsur/) (UCSUR) untuk menambah kod titik yang digunakan oleh tulisan Beringin ke dalam daftar mereka tetapi masih belum menerima balas daripada mereka setakat ini. Oleh itu, sila elakkan daripada menggunakan kaedah papan kekunci istimewa sehingga mereka menambahnya ke dalam daftar untuk mengelakkan perkaitan semula di kemudian hari.

Pendaftaran diperlukan untuk mengelakkan tulisan lain daripada ditetapkan kepada kod titik yang sama, supaya tulisan Beringin akan dipaparkan secara tekal di kesemua sistem di seluruh alam. Malahan, pencipta fon bukan-Beringin juga mampu menyertakan tulisan Beringin dalam fon mereka bersama-sama tulisan lain sekiranya kod titik ini ditetapkan untuk tulisan Beringin.

Apabila tulisan Beringin ditambah ke daftar UCSUR, maka kaedah papan kekunci istimewa akan menjadi kaedah penggunaan yang digalakkan.

